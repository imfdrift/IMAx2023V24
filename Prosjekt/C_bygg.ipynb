{
 "cells": [
  {
   "cell_type": "markdown",
   "id": "6d891809",
   "metadata": {},
   "source": [
    "# C: Transport og fluidmekanikk\n",
    "\n",
    "__Innleveringsfrist__: 3.mai kl. 12:00\n",
    "\n",
    "__Innleveringsformat__: en pdf-fil\n",
    "\n",
    "Vi studerer fluidmekanikken. Vi skal også ta en omvei innom trafikkflyt, både fordi det er viktig i transportlogistikk, men også på pedagogisk grunnlag.\n",
    "\n",
    "Ligningene som modeller de to er ganske like! Vi begynner med en oversikt over fluidmekanikk, og hva det har med de vanligste PDE-typer å gjøre. Da studerer vi trafikk, og så gass."
   ]
  },
  {
   "cell_type": "markdown",
   "id": "0b3a81d2",
   "metadata": {},
   "source": [
    "## Innføring i Fluidmekanikk\n",
    "\n",
    "Tilstand til et stoff (som vann, luft osv) i likevekt beskrives av to termodynamiske variabler, for eksempler tetthet $\\rho$ og trykket $p$.\n",
    "\n",
    "Erfaringen sier at fluider er sjelden i likevekt. Det håndteres stort sett sånt:\n",
    "\n",
    "1. Tetthet $\\rho(\\vec{x},t)$ og trykket $p(\\vec{x},t)$ varierer i både tid og rom\n",
    "2. Forflytting beskrives av et *hastighetsfelt* $\\vec{u}(\\vec{x},t)$, også avhengig av tid og rom.\n",
    "\n",
    "Generelt finner vi $\\rho, p, \\vec{u}$ ved å løse partielle differensialligninger. Men først, litt om hva $\\vec{u}$ egentlig sier, dvs hva vi mener når vi snakker om et \"hastighetsfelt\""
   ]
  },
  {
   "cell_type": "markdown",
   "id": "fe983e84",
   "metadata": {},
   "source": [
    "## 1. Hastighetsfelt (kinematikk)\n",
    "\n",
    "Hastighetsfeltet $\\vec{u}(\\vec{x},t)$ beskriver endring av posisjon til en partikkel som befinner seg ved punkt $\\vec{x}$ på tid $t$. Med andre ord, en partikkel som befinner seg i $\\vec{x}_0$ ved tid $t=0$ følger en ordinær differensialligning:\n",
    "\n",
    "$$\n",
    "\\frac{d}{dt}\\vec{x}(t) = \\vec{u}\\big(\\vec{x}(t),t\\big), \\quad \\vec{x}(0) = \\vec{x}_0\n",
    "$$\n",
    "\n",
    "### Eksempel: partikkel i et gitt felt\n",
    "\n",
    "La\n",
    "\n",
    "$$\n",
    "\\vec{u}(\\vec{x},t) = A\\vec{x}, \\quad A = \\begin{pmatrix}\n",
    "0 & 1 \\\\\n",
    "-1 & 0\n",
    "\\end{pmatrix}\n",
    "$$\n",
    "\n",
    "Forsikre deg selv at en partikkel $\\vec{x}(t)$ som begynner ved $\\vec{x}(0) = (1,0)$ følger\n",
    "\n",
    "$$\n",
    "\\vec{x}(t) = \\begin{pmatrix}\n",
    "\\cos(t) \\\\\n",
    "\\sin(t)\n",
    "\\end{pmatrix}\n",
    "$$\n",
    "\n",
    "\n",
    "\n",
    "## Oppgave 1\n",
    "\n",
    "En partikkel $\\vec{x}(t)$ beveger seg fra $\\vec{x}(0) = (1,0)$ i det tidsavhengige feltet\n",
    "\n",
    "$$\n",
    "\\vec{u}(\\vec{x},t) = A(t)\\vec{x}, \\quad A(t) = \\begin{pmatrix}\n",
    "\\cos(t) & \\cos(t)+\\sin(t) \\\\\n",
    "-\\sin(t) & 0\n",
    "\\end{pmatrix}\n",
    "$$\n",
    "\n",
    "Bruk Eulers metode (husk ProgNumSikk/Matte 1) til å spore posisjon til partikkelen over tid."
   ]
  },
  {
   "cell_type": "markdown",
   "id": "932f6713",
   "metadata": {},
   "source": [
    "\n",
    "\n"
   ]
  },
  {
   "cell_type": "code",
   "execution_count": null,
   "id": "6dbf522a",
   "metadata": {},
   "outputs": [],
   "source": []
  },
  {
   "cell_type": "markdown",
   "id": "a55b32cc",
   "metadata": {},
   "source": [
    "## 2. Bevaringslover og trafikk\n",
    "\n",
    "Hvordan skal vi finne $\\rho$, $p$, og $\\vec{u}$ da?\n",
    "\n",
    "La oss begynne med tettheten $\\rho$. Det viser seg at det følger en bevaringslov, for eksempel i en dimensjon har vi\n",
    "\n",
    "$$\n",
    "\\rho_t + f(\\rho,u)_x = 0,\n",
    "$$\n",
    "\n",
    "hvor $f = \\rho u$ er fluks av stoffet med tetthet $\\rho$. \n",
    "\n",
    "I denne oppgaven studerer vi tettheten av trafikk, som følger den samme loven, men har som fordel at forholdet mellom $\\rho$ og $u$ er mer gjennomsiktig enn med fluider."
   ]
  },
  {
   "cell_type": "markdown",
   "id": "6752cf19",
   "metadata": {},
   "source": [
    "## Oppgave 2: Utledning av trafikkligninga\n",
    "\n",
    "Hvordan utvikler trafikken seg over tid? Her skal vi skal se på forenklede scenarioer der vi antar at alle biler i modellen befinner seg på en rett vei med en fil hvor ingen biler kjører ut fra veien og hvor ingen biler kommer inn på veien. Vi antar også det heller ikke er lov til å kjøre forbi biler foran seg.\n",
    "\n",
    "Ideelt sett bør vi kanskje modellere trafikkflyt slik at vi kan beregne posisjonen til hver enkelt bil i modellen vår til enhver tid, der modellen vår er beskrevet av kjøreadferden til hver sjåfør. For eksempel kan noen være tregere med å starte opp når en kø løser seg opp enn det andre er, mens noen liker å kjøre fortere andre. Vi kan også tenke oss at noen liker å holde god avstand til bilen foran i en køsituasjon enn det andre liker. Trafikkmodeller som tar hensyn til slike faktorer er gjerne temmelig kompliserte, og derfor går vi fram på en litt annen måte. \n",
    "\n",
    "I stedet for å følge hver enkelt bils posisjon skal vi beskrive trafikkflyten langs en 1-dimensjonal vei ved å bruke *biltettheten* $u(x,t)$ i posisjon $x$ ved tiden $t$ for å karakterisere hvordan trafikken utvikler seg. Vi vil også anta at alle sjåfører har samme kjøreadferd. Vi noterer oss at *enheten* til biltettheten $u$ er antall pr. meter.\n",
    "\n",
    "I prinsippet  er det klart at biltettheten langs veien er $0$ mellom to biler, akkurat som massetettheten til en gass er $0$ i tomrommet mellom gassmolekyler. Allikevel bruker fysikerne massetettheten til en gass $\\rho(x,y,z,t)$ som en kontinuerlig (og gjerne deriverbar) funksjon av sine variabler $(x,y,z,t)$ i klassisk fluiddynamikk. Altså er det klart $\\rho(x,y,z,t)$ ikke betegner massetettheten til gassen på en *mikroskopisk skala*, men betegner et slags gjennomsnitt av massetettheten på en større skala.\n",
    "\n",
    "### a) Biler og molekyler\n",
    "\n",
    "Anta vi har en gass bestående av en type molekyler. \n",
    "\n",
    "1. Foreslå en formel for \"gjennomsnittlig massetetthet i posisjon $(x,y,z)$\", $\\rho(x,y,z,t)$, der antall molekyler i en kule med radius $R>0$ og sentrum i $(x,y,z)$ inngår i formelen. I tillegg vil formelen inneholde massen $m$ til hvert enkelt molekyl.\n",
    "\n",
    "I vår trafikkmodell antar vi at biltettheten $u(x,t)$ langs den 1-dimesjonale veien er definert på tilsvarende måte der vi har middlet tettheten av biler over intervallet $[x-R,x+R]$ for å definere $u(x,t)$. Det er nokså tilfeldig hva $R$ velges som, kanskje $10$ billengder gir en passende middling for å definere $u(x,t)$.\n",
    "\n",
    "\n",
    "2. Reflekter over hva som er konsekvensen for definisjonen av $u(x,t)$ ved å velge $R$ \"liten\" (si en billengde) eller velge $R$ \"stor\" (si $50$ billengder).\n",
    "\n",
    "Vår grunnleggende antagelse i  trafikkmodellen vi skal se på er at hastigheten til bilene i posisjon $x$ ved tiden $t$ er en funksjon alene av biltettheten $u(x,t)$. Vi antar også at det er en konstant $u_m$ som angir maksimal biltetthet og at $v_m$ er den maksimale hastigheten bilene kan kjøre i.\n",
    "\n",
    "### b) Hastighet og fluks\n",
    "\n",
    "1. Vi lar $v(u)$ betegne hastigheten bilene kjører i der det er biltetthet $u$.  Bør $v(u)$ være en voksende eller avtagende funksjon av $u\\in [0,u_m]$? Hva er rimelige verdier for $v(0)$ og $v(u_m)$? Bør $v(u)$ være kontinuerlig (besvares med sunn fornuft)? \n",
    "\n",
    "Vi skal nå se på strømmen eller *fluksen* av biler i et punkt $x$ langs veien ved tiden $t$. Vi definerer fluksen av biler, $J(x,t)$, til å være antall biler som passer et punkt $x$ pr. tidsenhet. Altså har $J$ enhet antall pr. sekund).\n",
    "\n",
    "2. Prøv å forklare med ord hvorfor fluksen er gitt ved\n",
    "\n",
    "$$\n",
    "    J(x,t)=J(u(x,t))=u(x,t)v(u(x,t)),\n",
    "$$\n",
    "\n",
    "der $v(u)$ er hastigheten bilene kjører i når det er biltetthet $u$."
   ]
  },
  {
   "cell_type": "markdown",
   "id": "0036f915",
   "metadata": {},
   "source": [
    "### c) Utleding av ligningen\n",
    "\n",
    "Antall biler som passerer punktet $x$ på veien i tidsintervallet $[t,t+\\Delta t]$ er altså (tilnærmet lik)\n",
    "\n",
    "$$\n",
    "    J(x,t)\\Delta t\n",
    "$$\n",
    "\n",
    "Videre er antall biler som befinner seg i intervallet $[x,x+\\Delta x ]$ ved tiden $t$ gitt ved (tilnærmet) \n",
    "\n",
    "$$\n",
    "    u(x,t)\\Delta x\n",
    "$$\n",
    "\n",
    "Nå skal vi sette opp et regnskap for bilene som er helt analogt med det de fleste av oss har et forhold til. Vi vet at penger inn på konto minus penger ut av konto over et tidsrom er lik netto endring av saldoen.\n",
    "\n",
    "Analogt, er antall biler i intervallet $[x,x+\\Delta x]$ ved tiden $t+\\Delta t$ minus antall biler i $[x,x+\\Delta x]$ ved tiden $t$ lik netto endring i antall av biler i $[x,x+\\Delta x]$ i tidsrommet $t$ til $t+\\Delta t$.\n",
    "\n",
    "Analogt med bankkonto må dette matche antall biler som kjører inn i intervallet $[x,x+\\Delta x]$ minus antall biler som kjører ut av $[x,x+\\Delta x]$ i tidsrommet $t$ til $t+\\Delta t$.\n",
    "\n",
    "\n",
    "1. Uttrykk dette regnskapet matematisk, og vis at det fører til ligninga\n",
    "\n",
    "$$\n",
    "\\frac{u(x,t+\\Delta t)-u(x,t)}{\\Delta t}=-\\frac{J(x+\\Delta x, t)-J(x,t)}{\\Delta x}.\n",
    "$$\n",
    "\n",
    "2. Sjekk at venstre og høyre side av ligningen begge har samme fysiske enhet.\n",
    "\n",
    "\n",
    "Som vanlig i denne type modellering ser vi på ligning over når $\\Delta x\\rightarrow 0$ og $\\Delta t\\rightarrow 0$.\n",
    "\n",
    "3. Vis at ligningen over blir\n",
    "\n",
    "$$\n",
    "\\frac{\\partial u(x,t)}{\\partial t}=-\\frac{\\partial J(x,t)}{\\partial x}\n",
    "$$\n",
    "\n",
    "når $\\Delta x \\rightarrow 0$ og $\\Delta t \\rightarrow 0$.\n",
    "\n",
    "Legg merke til at når vi deriverer en fysisk størrelse med hensyn på en fysisk variabel (sånn som $\\frac{\\partial J}{\\partial x}$) endres enheten til $J$ ved at vi må dividere med enheten til $x$. Dvs. enheten til  $\\frac{\\partial J}{\\partial x}$ er biler pr. tid pr. lengde."
   ]
  },
  {
   "cell_type": "code",
   "execution_count": null,
   "id": "30cb793c",
   "metadata": {},
   "outputs": [],
   "source": []
  },
  {
   "cell_type": "markdown",
   "id": "9803de55",
   "metadata": {},
   "source": [
    "## Oppgave 3: Løsninger av ligningen\n",
    "\n",
    "\n",
    "La oss anta at hastigheten følger\n",
    "\n",
    "$$\n",
    "v(u)=v_m(1-(\\frac{u}{u_m})^p),\n",
    "$$\n",
    "\n",
    "der $p>0$ er en konstant parameter, slik at trafikkligningen blir\n",
    "\n",
    "$$\n",
    "u_t + f(u)_x = 0, \\quad f(u) = u\\cdot v(u)\n",
    "$$\n",
    "\n",
    "\n",
    "### a)\n",
    "\n",
    "Biler står foran et rødt lys. Vi har nemlig\n",
    "\n",
    "$$\n",
    "u(0,x) = \\left\\{\n",
    "\\begin{array}[cc]\n",
    "& 1 \\quad & x<0 \\\\\n",
    "0 \\quad & x\\geq 0\n",
    "\\end{array}\n",
    "\\right.\n",
    "$$\n",
    "\n",
    "Løs ligningen for $p=1$ med karakteristikker.\n",
    "\n",
    "### b)\n",
    "\n",
    "Posisjon $x(t)$ til en tilfeldig bil som står ved $x(0)=-1$ er gitt av\n",
    "\n",
    "$$\n",
    "\\frac{dx}{dt} = v\\big(u(x,t)\\big), \\quad x(0)=-1.\n",
    "$$\n",
    "\n",
    "Finn $x(t)$ og tegn det under. Ser det realistisk ut?\n",
    "\n",
    "### c)\n",
    "\n",
    "Bruk Lax-Friedrichs metode til å løse ligningen for andre verdier av $p$. Hvordan påvirker $p$ trafikkflyt? Hva tror du er mest realistisk? Vil en modell med bare formel-1 sjåfører ha større eller mindere verdi for $p$ enn en modell med vanlige hverdagssjåfører?"
   ]
  },
  {
   "cell_type": "code",
   "execution_count": null,
   "id": "68886dd3",
   "metadata": {},
   "outputs": [],
   "source": []
  },
  {
   "cell_type": "markdown",
   "id": "0144ec13",
   "metadata": {},
   "source": [
    "## 3. Dynamikk (hvordan finne hastigheten)\n",
    "\n",
    "I fluidmekanikk kan vi som regel ikke oppgi hastigheten som en kjent funksjon $v(\\rho)$ av tetthet, slik vi gjorde med trafikk.\n",
    "\n",
    "Vi får heller en ny ligning for $\\vec{u}$, som er dessverre mer komplisert enn trafikkligningen (du får en million dollar om du løser den... https://no.wikipedia.org/wiki/Millenniumprisproblem), og mer et tema for matematikk 3. En liten smakbit på hvordan det funker i en dimensjon:\n",
    "\n",
    "Grovt sett, kommer det fra en bevaringslov for *impuls*, $\\rho u$, og i en dimensjon tar formen\n",
    "\n",
    "$$\n",
    "\\frac{\\partial u}{\\partial t} + u\\frac{\\partial u}{\\partial x} - \\nu\\frac{\\partial^2 u}{\\partial x^2} = -\\frac{1}{\\rho}\\frac{\\partial p}{\\partial x}\n",
    "$$\n",
    "\n",
    "Hvis $\\rho,p$ er kjent får vi en ligning som kombinerer både varmeligning og en (ikke-lineær) bevaringslov. Generelt er det konkurrende krefter:\n",
    "\n",
    "1. Transport av impuls: $u\\frac{\\partial u}{\\partial x}$ \n",
    "2. Dissipasjon fra viskositet: $-\\nu\\frac{\\partial^2 u}{\\partial x^2}$\n",
    "\n",
    "Om 2 dominerer 1 kan vi faktisk bruke varmeligningen til å finne flyte: det heter *Stokes flow*.\n",
    "\n",
    "Om 1 dominere 2 kan vi se bort fra viskositet og bruke bare bevaringsloven, da har vi *Eulers ligninger*.\n",
    "\n",
    "Det er imidlertidig ikke alltid enkelt i dette tilfellet: det kan hende at selv om $\\nu$ er veldig liten, det fortsett ikke kan ignoreres i nærheten av en rand (ellers får vi ikke oppfylt randbetingelsene). Det kan vi se bort fra her.\n",
    "\n",
    "## Oppgave 4: \n",
    "\n",
    "La oss anta at vi har konstant trykk $p$, slik at leddet på høyre siden over forsvinner, og vi får den såkalte (viskose) Burgers ligning:\n",
    "\n",
    "$$\n",
    "\\frac{\\partial u}{\\partial t} + u\\frac{\\partial u}{\\partial x} - \\nu\\frac{\\partial^2 u}{\\partial x^2} = 0\n",
    "$$\n",
    "\n",
    "La oss betrakte problemet hvor\n",
    "$$\n",
    "u(x,0) = \\left\\{\n",
    "\\begin{array}[cc]\n",
    "& 2\\quad & x<0 \\\\\n",
    "0 \\quad & x\\geq 0\n",
    "\\end{array}\n",
    "\\right.\n",
    "$$\n",
    "\n",
    "### a)\n",
    "\n",
    "Vis at ligningen løses av\n",
    "\n",
    "$$\n",
    "u(x,t) = \\frac{2}{1+\\exp\\left(\\frac{x-t}{\\nu}\\right)}\n",
    "$$\n",
    "\n",
    "### b)\n",
    "\n",
    "Plott løsningen $u$ for forskjellige verdier av $\\nu$. Hva skjer når $\\nu\\rightarrow 0$?\n",
    "\n",
    "### c)\n",
    "\n",
    "Sett opp en numerisk metode for ligningen basert på sentrale differanser i rom og forlengs Euler i tid. Bruk altså\n",
    "\n",
    "$$\n",
    "u_t(t_n,x_m) \\approx \\frac{u^{n+1}_m - u^n_m}{k}, \\quad\n",
    "u_x(t_n,x_m) \\approx \\frac{u^n_{m+1}-u^n_{m-1}}{2h}, \\quad\n",
    "u_{xx}(t_n,x_m) \\approx \\frac{u^n_{m+1}-2u^n_m + u^n_{m-1}}{h^2},\n",
    "$$\n",
    "\n",
    "hvor $k = t_{n+1}-t_n$ er stegslengde i tid, og $h=x_{m+1}-x_m$ er stegslengde i rom, begge antatt konstant. \n",
    "\n",
    "### d)\n",
    "\n",
    "Sammenlign den med Lax-Freidrichs metode på den ikke-viskøse ligning (med $\\nu = 0$). Kan du finne en verdi for $\\nu$ slik at de er like?\n",
    "\n",
    "### e)\n",
    "\n",
    "Sett $\\nu = 0$ og løs ligningen med karakteristikker. Får vi sjokk? Tenk på grenseverdien $\\nu\\rightarrow 0$ i b) og kommenter samspill mellom viskositet og sjokk."
   ]
  },
  {
   "cell_type": "code",
   "execution_count": null,
   "id": "ee2a0e2d",
   "metadata": {},
   "outputs": [],
   "source": []
  },
  {
   "cell_type": "markdown",
   "id": "c3d9bf25",
   "metadata": {},
   "source": [
    "## 4. Gruntvann\n",
    "\n",
    "Vi får altså to koblete PDE for $\\rho$ og $\\vec{u}$, ved å sette sammen ligningen fra deler 2 og 3.\n",
    "\n",
    "Hva med $p$? Vi trenger egentlig litt ekstra fra termodynamikk, f eks en tilstandsligning $f(p,\\rho,T)=0$ som den perfekte gassloven, eller en ekstra PDE for entropi (https://snl.no/entropi). Med væsker er det ofte vanlig å anta at den ikke er kompressbar, dvs\n",
    "$$\n",
    "\\sum_i \\frac{\\partial u}{\\partial x_i} = 0\n",
    "$$\n",
    "\n",
    "Det blir fortsett vanskelig! Heldigvis er det ofte mulig å forenkle problemet uten å miste fysisk relevans.\n",
    "\n",
    "En situasjon som er relativt vanlig oppstår når vannet er grunt i forhold til den horisontale lengdeskale. Det kan under gunstige forhold antas at $u=u(x)$ er avhengig av kun horisontale retning, og a trykket kommer direkte fra høyden $h(x)$ av vannet over bakken. Under slike forhold får vi et koblet system for $h$ og $u$, som heter **Gruntvannligning**\n",
    "\n",
    "Her er $v=hu$, hvor $u$ er hastighet, og $h$ er høyden over bakken. Tyngdens akselerasjon (https://snl.no/tyngdens_akselerasjon) er $g$.\n",
    "\n",
    "$$\n",
    "\\begin{pmatrix}\n",
    "h \\\\\n",
    "v\n",
    "\\end{pmatrix}_t\n",
    "+\\begin{pmatrix}\n",
    "v \\\\\n",
    "hv + \\frac{1}{2}gh^2\n",
    "\\end{pmatrix}_x\n",
    "=0\n",
    "$$\n",
    "\n",
    "\n",
    "## Oppgave 5: Gruntvannligning\n",
    "\n",
    "\n",
    "### a) \n",
    "\n",
    "Implementer Lax-Friedrichs metode på ligningen over, i et område $a < x <b $. Velg $a$ og $b$, og bruk initialbetingelser\n",
    "\n",
    "$$\n",
    "v(0,x)=0,\\quad \n",
    "h(0,x) = \\left\\{\n",
    "\\begin{array}[cc]\n",
    "&100 \\quad & x<0 \\\\\n",
    "0 \\quad & x\\geq 0\n",
    "\\end{array}\\right.\n",
    "$$\n",
    "\n",
    "og randbetingelser $h(t,a)=100$, $h(t,b)=0$.\n",
    "\n",
    "### b)\n",
    "\n",
    "Hva ser du? Hva slags fysiske situasjon beskrives her?\n",
    "\n",
    "### c)\n",
    "\n",
    "Prøv noen andre initialverdier. Oppstår det sjokk?"
   ]
  },
  {
   "cell_type": "code",
   "execution_count": null,
   "id": "fe715f26",
   "metadata": {},
   "outputs": [],
   "source": []
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.11.4"
  }
 },
 "nbformat": 4,
 "nbformat_minor": 5
}
